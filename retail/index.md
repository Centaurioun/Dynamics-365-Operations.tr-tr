---
title: Microsoft Dynamics 365 for Retail
description: "Dynamics 365 for Retail giriş sayfası"
author: josaw1
manager: AnnBe
ms.date: 06/20/2017
ms.topic: index-page
ms.prod: 
ms.service: dynamics-365-retail
ms.technology: 
audience: Application User
ms.search.scope: Core, Operations, UnifiedOperations, Retail
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2017-6-19
ms.dyn365.ops.version: Version 1611, Retail Version
ms.translationtype: Human Translation
ms.sourcegitcommit: 20d28e22e4e89d0d864a0cbeaadeb568e73e223e
ms.openlocfilehash: 2de5b3d532c599f2273b97dad1db6a027c4dc04a
ms.contentlocale: tr-tr
ms.lasthandoff: 06/29/2017


---

# <a name="welcome-to-dynamics-365-for-retail"></a>Dynamics 365 for Retail'e hoş geldiniz

[!include[banner](includes/banner.md)]

Microsoft Dynamics 365 for Retail, tüm kanallarda birleştirilmiş ticaret olanağı sunan uçtan uca bir perakende çözümüdür. Perakendeciler ve çalışanların bulut öncelikli, mobil öncelikli bir tarzda daha fazlasını başarmalarına yardımcı olmak için satış, hareketlilik, karar destek ve üretkenliği kapsar. Retail, alım satım, stok gibi geniş bir işletme süreçleri ve kanal yönetim yetenekleri yelpazesini yürütmek için kapsamlı destek sunar. Ayrıca, tüm temas noktalarında kapsayıcı müşteri deneyimleri sağlar.

Aşağıdaki üç ürün yakından ilgilidir:

- Microsoft Dynamics 365 for Finance and Operations, Enterprise sürümü
- Microsoft Dynamics 365 for Retail
- Microsoft Dynamics 365 for Talent

Aynı işlev, üç ürünün tümünde görülebilir. Bu nedenle, özellikle Retail ile ilgili konularda, ürün adı Microsoft Dynamics 365 for Retail olacaktır. Özellikle Talent ile ilgili konularda ise ürün adı Microsoft Dynamics 365 for Talent olacaktır. Son olarak, temel ürünle (Finance and Operations) ilgili konularda, ürün adı Microsoft Dynamics 365 for Finance and Operations, Enterprise sürümü olacaktır. Tek ürün için hazırlanan konular ilgili bir üründeki aynı işlev için geçerli olabilir.

Soldaki bölmede, bir özellik alanı seçerek özellik hakkında daha fazla bilgi edinebilirsiniz.

## <a name="channel-management"></a>Kanal yönetimi
Retail deneyiminizi ayarlarken, mağazalarınızı nasıl tanımlayacağınıza ve yapılandıracağınıza karar verirsiniz. Bunlar fiziksel mağazalar, çevrimiçi mağazalar veya çağrı merkezleri olabilir.

Her perakende mağazanın kendi ödeme yöntemleri, teslimat yöntemleri, fiyat grupları, gelir ve gider hesapları, kasaları ve personeli olabilir. Perakende mağazanızı oluşturduktan sonra, mağazada bulunmasını istediğiniz ürün çeşitlerini oluşturun. Ayrıca mağazaya özgü fiyatlar ve mağazada bulunan ürünler için geçerli olan iskontolar da tanımlayabilirsiniz.

## <a name="clienteling-and-loyalty"></a>Müşteri rehberliği ve bağlılık
Müşteriler sürekli olarak değişime ihtiyaç duyar. Satın alma alışkanlıkları ve eğilimlerindeki değişikliklere hızlı ve etkili biçimde uyum sağlayabilmeniz gerekir, böylece yeni müşterileri hedefleyip çekebilir, aynı zamanda müşteri tabanınızı memnun halde tutabilirsiniz.

Ayrıca, müşteriler istediklerini, ne zaman isterlerse ve istedikleri fiyata almak için birçok seçeneğe sahiptir. Müşteri bağlılığını sürdürmek için, alışverişi kolaylaştıran kişiselleştirilmiş bildirimler ve teklifler kullanabilirsiniz.

## <a name="hardware-and-peripherals"></a>Donanım ve çevre birimleri
Retail Modern satış noktası (MPOS) ve Bulut POS'ta geniş bir donanım çevre birimleri yelpazesi kullanılabilir. Hem MPOS hem de Bulut POS birden fazla arabirim ve dağıtım seçeneği sunarak size çeşitli iş senaryolarınızda yardımcı olur.

Retail için Çevre birimi benzeticisi sanal bir çevre birimi benzeticisi ile bir POS benzeticisi içerir. Sanal çevre birimi benzeticisi genellikle fiziksel POS çevre birimi cihazlarını gerektiren senaryoların test edilmesini özellikle destekler. POS benzeticisi Retail ile fiziksel çevre birimi cihazlarının uyumluluğunu POS istemcisini dağıtmak zorunda kalmadan test etmenizi sağlar.

## <a name="intelligence"></a>Karar desteği
Gelişmiş analiz perakende zorlukları için makine öğreniminin gücünü getirir ve büyüme ile karlılığa yönelmeye yardımcı olan öngörücü, optimize edilmiş ve kişiselleştirilmiş bilgiler sağlar. Retail ister çevrimiçi ister çevrimdışı olsun her cihazda görsel raporlar sunmanızı sağlar. Ayrıca, müşterilerin satınalma zamanından önce ihtiyaçlarını karşılayan ürünleri ve hizmetleri tanımlamasına yardımcı olur.

## <a name="monitoring-and-diagnosis"></a>İzleme ve tanı
Retail, kuruluş hiyerarşisinin farklı düzeylerindeki satış ve kar marjı performansını gerçek zamanlı olarak izlemenizi sağlar.

## <a name="merchandising"></a>Emtia
Ürünleri perakende kanallarınızda satışa sunabilmeniz için Retail'de oluşturmanız ve yapılandırmanız gerekir. Ürünleri oluşturabilir, ürün özelliklerini ve özniteliklerini tanımlayabilir ve ürünleri perakende kategorisi hiyerarşilerine atayabilirsiniz. Ürünleri perakende kanallarınızda sunmak ve etkin bir ürün çeşidine eklemek için kullanılabilecekleri tüzel kişiliklerde serbest bırakmanız gerekir.

Ürünlerde fiyat ayarlamaları yapabilir ve bir satır maddesine veya POS, çağrı merkezi satış siparişi veya çevrimiçi siparişteki bir harekete uygulanacak iskontolar ayarlayabilirsiniz.

## <a name="store-operations-and-pos"></a>Mağaza işlemleri ve POS
MPOS, bilgisayarlar, tabletler ve telefonlara yönelik bir POS uygulamasıdır. Satış personeli, mağaza içinde herhangi bir yerden mobil cihazlarda ve bilgisayar tabanlı kasalarda satış hareketlerini ve müşteri siparişlerini işleyebilir, müşteri rehberliği etkinlikleri ile günlük işlemleri ve stok yönetimi gerçekleştirebilir. Bulut POS, standart herhangi bir tarayıcıdan başlatılabilen tarayıcı tabanlı bir POS'tur.

Mağaza içindeki ilişkileri, mağazadaki POS kasalarını ve bu kasaların hareketleri işlemek için kullandığı perakende çevre birimlerini tanımlamak için bazı bileşenleri ayarlayacaksınız. Ayrıca, POS'un belirli bir örneğinin özelliklerini de tanımlayacaksınız. Bu özellikler, kasada kullanılacak donanım profili veya perakende çevre birimlerinin kurulumu, kasanın eşlendiği mağaza, o kasada oturum açan kullanıcının görsel deneyimi ve kasada etkin olan işlevleri içerir. Kasanın bağlantısız veya çevrimdışı durumda çalışıp çalışamayacağını da belirlersiniz.

## <a name="workforce-management"></a>İş gücü yönetimi
Perakendeciler, marjların düştüğü bir ortamda karlı olmak için sürekli olarak işletme maliyetlerini azaltmaya çalışır. Çoğu perakendeci için, perakende personelinin maliyeti işletme maliyetinin önemli bir parçasıdır. Bu nedenle, perakendeciler bu maliyeti kontrol ederek sonuçlarında önemli bir etkiye sahip olabilir. Ayrıca, güçlü ve üretken bir iş gücü kendini daha iyi müşteri deneyimine adar.

Retail, mağaza yöneticilerinin mağazalardaki çalışanlar için vardiyalar ve programlar oluşturup yayınlamasını, vardiyalara yönerge eklemelerini ve önceki haftadan geçerli haftaya programlar kopyalamalarını sağlar. Ayrıca, yöneticiler perakende çalışanlarının gönderdikleri izin isteklerini görebilir ve bu istekleri onaylayabilir ya da reddedebilir. Aynı zamanda, "vardiya değiştirme" ve "vardiya teklifi" isteklerini de görerek bu istekleri onaylayabilir veya reddedebilir.

Mağaza yetkilileri, vardiyalara ilişkin yönergelerle birlikte vardiyalar ve atanan programlar ile vardiyalara atanan birlikte çalışanları görebilir. Aynı zamanda, izin istekleri, iş arkadaşlarıyla vardiya değiştirme istekleri ve vardiya teklifi istekleri de gönderebilirler.

## <a name="customize-and-administer-retail-environments"></a>Retail ortamlarını özelleştirme ve yönetme
Ortamınızı özelleştirmeniz istendiğinde veya sisteminizin dağıtımı ve korunmasından sorumlu olduğunuzda, Retail'e özel geliştirici ve sistem yöneticisi içeriklerine ve daha genel içeriklere mutlaka göz atın.

- [BT Uzmanları ve Geliştiriciler için Dynamics 365 for Retail](dev-itpro/dev-retail-home-page.md)
- [Geliştiriciler ve BT Uzmanları için Microsoft Dynamics 365 for Retail](/dynamics365/unified-operations/dev-itpro/dev-tools/developer-home-page)

## <a name="additional-resources"></a>Ek kaynaklar
### <a name="whats-new-and-in-development"></a>Geliştirmedeki yenilikler
Yayınlanmış ve geliştirilmekte olan yeni özellikleri görmek için [Microsoft Dynamics 365 Yol Haritası](https://roadmap.dynamics.com/) bölümüne gidin.

### <a name="blogs"></a>Bloglar
[Microsoft Dynamics 365 blogunda](https://community.dynamics.com/b/msftdynamicsblog) Retail ve diğer çözümler hakkında fikirlere, haberlere ve diğer bilgilere ulaşabilirsiniz.

[Microsoft Dynamics AX ürün ekibi blogunda](https://blogs.msdn.microsoft.com/dax/), Retail hakkında pek çok ileti bulunmaktadır. Bu iletilerin bazıları Retail'in önceki sürümü için yazılmış olsa da aynı kavramlar hala geçerlidir. ve prosedürler de geçerli sürümdekine benzerdir.

[Microsoft Dynamics Operations İş Ortağı Topluluğu Blogu](https://community.dynamics.com/partner/b/operationspartnercommunityblog), Microsoft Dynamics İş Ortakları'na MBS Operations'daki yenilikler ve eğilimler hakkında bilgi edinebilecekleri tek bir kaynak sunar.

