---
title: Proje zaman çizelgesi mobil uygulaması
description: Bu konu Microsoft Dynamics 365 Project Timesheet mobil uygulamasıyla ilgili bilgiler sağlar. Proje Zaman Çizelgesi mobil uygulaması, kullanıcıların projeler için zaman çizelgelerini mobil cihazlarında onaylamalarına ve göndermelerine olanak sağlar.
author: abruer
manager: AnnBe
ms.date: 04/08/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: josaw
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: josaw1
ms.dyn365.ops.version: 10
ms.search.validFrom: 2019-01-15
ms.openlocfilehash: 753c2a2905835a03b6befe817d32f993d35a5d73
ms.sourcegitcommit: 75db3b75d35d27034f9b56e7119c9d0cb7666830
ms.translationtype: HT
ms.contentlocale: tr-TR
ms.lasthandoff: 10/03/2019
ms.locfileid: "2552337"
---
# <a name="project-timesheet-mobile-application"></a>Proje zaman çizelgesi mobil uygulaması

[!include [banner](../includes/banner.md)]

## <a name="overview"></a>Genel Bakış

Microsoft Dynamics 365 Project Timesheet mobil uygulaması, kullanıcıların projeler için zaman çizelgelerini mobil cihazlarında (iPhone veya Android) onaylamalarına ve göndermelerine olanak sağlar. Mobil uygulama, Dynamics 365 Finance içindeki Proje yönetimi ve muhasebe alanlarında bulunan zaman çizelgesi özelliğini öne çıkararak kullanıcı üretkenliğini ve verimliliğini iyileştirir ve proje zaman çizelgelerinin vaktinde girilmesini ve onaylanmasını sağlar.

## <a name="download-and-install-the-mobile-app"></a>Mobil uygulamayı indirin ve yükleyin

Microsoft Dynamics 365 Project Timesheet mobil uygulamasını Android veya iPhone için cihazınızın mobil mağazasından indirin ve yükleyin.

## <a name="enable-the-app"></a>Uygulamayı etkinleştir 

Finance'te Project Timesheet mobil uygulamasının etkin olması gerekir. İşlevselliği etkinleştirmek için **Proje yönetimi ve muhasebe parametreleri \> Zaman Çizelgesi**'ne gidin ve **Microsoft Dynamics 365 Project Timesheet etkinleştir** parametresini seçin.

## <a name="sign-in-to-the-app"></a>Uygulamaya oturum açın

1.  Mobil cihazınızda uygulamayı başlatın.

2.  Finance URL'nizi girin.

3.  İlk kez oturum açtığınızda, kullanıcı adınız ve parolanız istenir. Kimlik bilgilerinizi girin.

4.  Varsayılan şirketinize oturumunuz açılır.

## <a name="submit-a-project-timesheet"></a>Bir proje zaman çizelgesi gönderin

Bir proje zaman çizelgesini uygulama içinde oluşturabilir ve gönderebilirsiniz. Yeni bir zaman çizelgesini önceki bir zaman çizelgesinden, kaydedilen satırlardan veya proje atamalarından gelen bilgiye dayandırabilirsiniz. Temsilci olarak atandıysanız, başka bir çalışan için de bir zaman çizelgesi girebilirsiniz. Bir zaman çizelgesini bir temsilci olarak oluşturmak için **Menü** düğmesini seçin ve bir kaynak adı seçin.

Zaman çizelgesi sayfası, zaman çizelgesi dönemi için yeni bir zaman çizelgesi oluşturur, geçerli tarihe dayalı olarak. Çalışma haftası görüntülenir. Zaman çizelgesi dönemi birden fazla haftayı kapsar, iş haftası sekmesinden başka bir iş haftası seçebilirsiniz.
Geçerli tarih için bir zaman çizelgesi mevcutsa, görüntülenecektir. Başka bir zaman çizelgesi döneminde yeni bir zaman çizelgesi dönemi oluşturmanız gerekirse **Menü** düğmesini seçin ve **Yeni zaman çizelgesi**'ni seçin.

**Ad ekle** eylemi veya **Zamanı şuradan kopyala** eylemi üzerine tıklayarak proje bilgisini girebilirsiniz. **Zamanı şuradan kopyala** eylemi, proje satır bilgisini kopyalar ancak saatleri kopyalamaz. **Zamanı şuradan kopyala** menüsü, aşağıdaki seçenekleri içerir:

- **Mevcut zaman çizelgesinden kopyala** - Zaman çizelgesi satırlarını mevcut bir zaman çizelgesinden kopyala.

- **Sık kullanılandan kopyala** - Yeni zaman çizelgesi satırlarını, sık kullanılanlar olarak seçtiğiniz zaman çizelgesi ayarları kullanarak kopyalar.

- **Atamadan kopyala** - Atanmış projelerden yeni zaman çizelgesi satırları oluştur.

Görüntülenen proje bilgisi, **Proje yönetimi ve muhasebe parametreleri** sayfasında tanımladığınız mobil parametrelere dayanır.

**Tüzel varlık** alanında, proje işini gerçekleştirdiğiniz tüzel varlığı seçin. **Tüzel kişilik** alanı yalnızca tüzel kişiliğiniz için şirketlerarası zaman çizelgesi desteği etkinleştirildiğinde kullanılabilir.

Zaman çizelgesi için proje ile ilişkilendirmiş kullanıcıyı seçin. Android'in ilk sürümü için müşteri tarafından giriş desteklenmemektedir, bu nedenle projeyi ilk önce seçmeniz gerekir. İlk olarak projeyi seçerseniz, **Müşteri** alanı otomatik olarak doldurulur.

**Proje** alanında, zamanı girdiğiniz projeyi seçin. **Müşteri** alanı otomatik olarak doldurulur.

Müşteri ve proje aramaları, hem müşteri hem de projeler içerisinde aramayı etkinleştirir.

**Kategori**, **Aktivite**, **Satır özelliği**, **Satış vergisi grubu** ve **Öğe satış vergisi grubu** alanlarında gerekli olduğu şekilde bilgileri seçin. Bu alanlar geçersiz kılınabilir.

**Satır özelliği** alanı, proje yönetimi ve muhasebe parametrelerine dayanarak varsayılan bir değere ayarlanır. Proje/kategori ve kategori/kaynak parametreleri etkin olduğunda, **Satır özelliği** değeri bu değerleme için tanımlamış olduğunuz varsayılan değere ayarlanır. Proje/kategori ve kategori/kaynak parametreleri etkinleştirilmediğinde, **Satır özelliği** değeri, **Varsayılan satır özelliğini etkinleştir** alanına göre, **Proje yönetimi ve muhasebe parametreleri** sayfasında belirlendiği üzere varsayılana döndürülür. **Satır özelliği** değer geçersiz kılınabilir.

Saat eklemek için bir gün seçin. Her bir gün için çalıştığınız saat sayısını girin.

Girdiğiniz saatler hakkında yorumlar eklemek için **Yorumlar ekle** üzerine tıklayın ve dahili kılavuz, müşteri kılavuzu veya her ikisi için yorumlar girin.
Dahili yorumlar proje yöneticileri tarafından görüntülenebilir. Müşter yorumları faturalara dahil edilir.

Satırı sık kullanılan olarak kaydetmek için onay kutusunu seçin ve sonra **Sık kullanılan olarak kaydet**'i tıklatın.

Mali boyut ve eklenti desteği mobil uygulamada sağlanmamaktadır.

Zaman çizelgenizi tamamlamak için ihtiyaç duyduğunuz şekilde proje satırları eklemeye devam edin.

Zaman çizelgesini onay iş akışına göndermek için **Gönder** üzerine tıklayın.

## <a name="review-timesheets"></a>Gözden geçirme zaman çizelgeleri

Gözden geçirilmesi gereken zaman çizelgelerinin bir listesi menüde kullanılabilir. Bu seçenek yalnızca bir iş akışı onaylayan olarak atanmışsanız kullanılabilir. Hem üstbilgi hem de satır onay desteklenir. Satır düzeyi onayı, bir veya birden fazla satırı onaylanmak üzere işaretlemeyi olanak sağlar. Zaman çizelgesi bilgisini gözden geçirdikten sonra iş akışına devam etmek için **Onayla**, **Devret** veya **İade et** üzerine tıklayın.
