---
title: Bütçeleme giriş sayfası
description: Bu konuda, Microsoft Dynamics 365 Finance'taki bütçeleme işlevi bileşenlerine, bütçeleme araçlarına ve raporlama özelliklerine genel bir bakış sağlanmaktadır.
author: panolte
ms.date: 04/29/2021
ms.topic: index-page
ms.prod: ''
ms.technology: ''
ms.search.form: BudgetPlanningWorkspace
audience: Application User
ms.reviewer: roschlom
ms.custom: 106043
ms.assetid: 702f692e-ad1c-4798-8d3e-c3cf8591d3fa
ms.search.region: Global
ms.author: panolte
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: a2597dda47e3441d2c41497081849a2213974e55
ms.sourcegitcommit: ff09736563d3cd2bc74c7664edd1767b218401cb
ms.translationtype: HT
ms.contentlocale: tr-TR
ms.lasthandoff: 06/04/2021
ms.locfileid: "6187928"
---
# <a name="budgeting-home-page"></a>Bütçeleme giriş sayfası

[!include [banner](../includes/banner.md)]

Bu konuda, bütçeleme işlevi bileşenlerine, bütçeleme araçlarına ve raporlama özelliklerine genel bir bakış sağlanmaktadır. 

## <a name="components-of-budgeting-functionality"></a>Bütçeleme işlevinin bileşenleri

Bir şirketin kaynak planlama döngüsü genellikle planlama, bütçeleme ve tahmin etkinliklerinden oluşur.

[![Bütçeleme işlevi bileşenleri](./media/budgeting-functionality-components.jpg)](./media/budgeting-functionality-components.jpg)

Hem uzun vadeli stratejik planlama hem de yıllık bütçe planlama işlemleri bir bütçe planı belgesiyle desteklenir. Bütçe planı belgeleri, Microsoft Excel ile sıkı şekilde tümleşiktir. Kullanıcılar sınırsız parasal ve nicel senaryoları yapılandırabilir. Ayrıca hem yukarıdan aşağıya hem de aşağıdan yukarıya bütçeleme yöntemlerini desteklemek üzere bir bütçeleme kuruluş hiyerarşisi tanımlayabilir. Uygulamada bir bütçe oluşturulup onaylandıktan sonra bütçe planını bir bütçe kayıt girişine dönüştürürsünüz. Bütçe kayıt girişleri, bütçeyi korumak ve bütçe kodlarıyla tutarları izlenebilir tutmak için araçlar sağlar. Bütçe kayıt girişleri, orijinal bütçeleri gözden geçirmenize, transferler yapmanıza, önceki yıldan bütçe tutarlarını nakletmenize olanak sağlar. Bir şirket, oluşturulan bütçeye bağlı olarak bütçe kontrolünü etkinleştirebilir. Kontrol düzeyi, kuruluşun kültürüne ve gelişim düzeyine bağlıdır. Daha düşük bir gelişim düzeyindeki kuruluşlar bütçeyi "olduğu gibi" bırakabilir ve bütçe beklentilerini karşılamıyorsa proaktiften çok, reaktif olabilirler. Diğer kuruluşlar bütçe fonları olmadığı zaman kullanıcıların satın almalarını önleyen bütçe kontrolü ilkeleri kullanabilir.

Son olarak, çok olgun kuruluşlar, personelin kuruluş hedefleri hakkında eğitim gördükleri ve bu hedefleri "Seyahat yerine çevrimiçi toplantı tercih et" gibi ilkeler sayesinde izledikleri bir kuruluş kültürüne sahip olabilir. Uygulama, şirketin yönetiminin sıkı denetim (bütçeyi aşacak deftere nakilleri önleyen) veya gevşek denetim (kullanıcıların mevcut bütçe fonlarını aştıklarında uyarıldıkları ancak nasıl devam edeceklerini kendileri seçtikleri) arasından seçim yapmasına olanak sağlayan bir bütçe kontrolü çerçevesi içerir. Son olarak, aktarmalı tahminler kullanabilirsiniz. Aktarmalı tahmin, bütçenin fiili değerlerle düzenli olarak karşılaştırılmasıdır ve şirketin bütçeye göre ne kadar iyi faaliyet gösterdiğini tanımlamak için kullanılır. Aktarmalı tahminler, trendleri belirlemek için de kullanılır. Finance and Operations'da aktarmalı tahminler, başlangıç planlaması etkinlikleri olarak bütçe planı belgesi üzerinden desteklenir. Aktarmalı tahminler, gelecek bütçe döngüsü için planlamayla paralel olarak yürütülebilir.

-   [Bütçelemeye genel bakış](basic-budgeting-overview-configuration.md)
-   [Bütçe denetimine genel bakış](budget-control-overview-configuration.md)
-   [Bütçe planlamaya genel bakış](budget-planning-overview-configuration.md)
-   [Pozisyon tahmini](position-forecasting.md)
-   [Bütçe planlama gerekçe belgeleri](budget-planning-justification-docs.md)
-   [Excel için bütçe planlama şablonları](budget-planning-excel-templates.md)

## <a name="budgeting-tools"></a>Bütçeleme araçları
[![Bütçeleme araçları](./media/budgeting-tools.jpg)](./media/budgeting-tools.jpg) 

Ek planlama ve bütçeleme yetenekleri vardır ve bunlar genel muhasebe bütçeleriyle tümleşiktir.

-   **İş gücü bütçeleri**: İş gücü bütçelemesi; pozisyonlar, ücret grupları vb. için ayrıntılı bütçe maliyeti bileşen planlaması içerir.
-   **Sabit kıymet bütçeleri** – Sabit kıymet bilgilerine dayanarak, planlı amortismanı hesaplayabilir ve sabit kıymetle ilgili diğer planlı hareketleri kaydedebilirsiniz.
-   **Proje bütçeleri** – Projeler modülünde ayrıntılı proje tahminleri oluşturabilirsiniz. Proje tahminleri; planlanan saatler, giderler, ücretler ve maddeler hakkındaki ayrıntıları içerir.
-   **Talep tahmini** – Geçmiş hareket verilerine dayanarak, gelecekteki stok talebini tahmin edebilir ve talep tahminleri oluşturabilirsiniz.

Bütçe planlarına başka modüllerden planlama verilerinin nasıl getirileceği hakkında bilgi edinmek için [Diğer modüllerle bütçe planlama tümleştirmesi](budget-planning-integration-other-modules.md) başlıklı konuya bakın.

## <a name="user-interface-and-reporting-capabilities"></a>Kullanıcı arabirimi ve raporlama yetenekleri
Kullanıcılar bütçe planlarını doğrudan istemcide (yapılandırılabilir bir bütçe planı belgesi sayfasını kullanarak) veya Excel aracılığıyla oluşturabilir. Excel birkaç ek yetenek sağlar. Örneğin, bir bütçe planı için kaynak olarak dış verileri kullanabilir, özel hesaplamalar yapabilir, Microsoft PivotTable ve grafikler kullanabilirsiniz. Bütçe planlama sürecindeki değişkenlerin çoğu yapılandırılabilir. 

Örneğin, bütçelemeyi kimlerin yapacağını, neyin bütçeleneceğini ve sürecin nasıl olacağını tanımlayabilirsiniz. Bütçe planlama için Excel kullanabildiğiniz halde uygulama tek doğru kaynak olarak tutulur ve bütçe denetimi sorunlarını önlemeye yardımcı olur. Bütçe planına bütçeleme başlangıç verilerini getirmek için periyodik işlemler kullanılabilir. Uygulama, bütçeleme verilerini görüntüleyip analiz etmenize olanak sağlayan bir dizi standart sorgulama sayfası sunar. Bütçe planı verilerine [Mali raporlama](../general-ledger/financial-reporting-getting-started.md) aracılığıyla erişilebilir ve Mali raporda bütçe planı senaryoları ayrı ayrı sütunlar halinde görüntülenebilir.








[!INCLUDE[footer-include](../../includes/footer-banner.md)]
