---
title: "Dynamics 365 for Operations sözlüğü"
description: "Microsoft Dynamics 365 for Operations sözlüğü, Dynamics 365 for Operations ürünündeki temel terimleri ve kavramları tanımlar."
author: tonyafehr
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.reviewer: annbe
ms.search.scope: AX 7.0.0, Operations, Core
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: fd3392eba3a394bd4b92112093c1f1f9b894426d
ms.openlocfilehash: dd9f65e045367aeba081d026da53894679ee7ed0
ms.contentlocale: tr-tr
ms.lasthandoff: 05/10/2017


---

# <a name="dynamics-365-for-operations-glossary"></a>Dynamics 365 for Operations sözlüğü

[!include[banner](../includes/banner.md)]


Microsoft Dynamics 365 for Operations sözlüğü, Dynamics 365 for Operations ürünündeki temel terimleri ve kavramları tanımlar. 

### <a name="a"></a>**A**

###### <a name="accounting-journal"></a>**muhasebe günlüğü**

Bir muhasebe sistemindeki muhasebe olaylarının finansal sonuçlarını kaydetmek için kullanılan günlük.

###### <a name="accounting-rule"></a>**muhasebe kuralı**

Muhasebe sisteminde, muhasebe olaylarının finansal sonuçlarını sınıflandırmaya, kaydetmeye ve raporlamaya yönelik ilkeler, yöntemler ve yordamları kontrol eden bir kural.

###### <a name="ach-automated-clearing-house"></a>**ACH (Automated Clearing House)**

ABD'de kullanılan ve alıcı taraf ile kaynak taraf banka hesapları arasında fon transferini kolaylaştıran bir elektronik fon transferi sistemi.

###### <a name="actual-quantity"></a>**fiili miktar**

Bir etkinlikte giriş veya çıkış olarak ölçülen miktar.

###### <a name="address-verification-service"></a>**adres doğrulama hizmeti**

Bir kredi kartı işlemcisi tarafından sunulan ve kart sahibi tarafından verilen fatura adresinin kayıtlı bilgilerle eşleştiğini, kartı veren bankadan doğrulayan hizmet.

###### <a name="adjusted-unit-price"></a>**ayarlanmış birim fiyatı**

Öznitelik tabanlı fiyatlandırmaya ve alınan gerçek kuvvete göre hesaplanan birim fiyat.

###### <a name="advanced-pricing"></a>**gelişmiş fiyatlandırma**

Bir kuvvet maddesinin satınalma fiyatını hesaplamak için kullanılan mantık.

###### <a name="aging"></a>**yaşlandırma**

Zaman dilimlerini yaşa göre sınıflandırma işlemi.

###### <a name="aging-period"></a>**yaşlandırma dönemi**

Bir zaman diliminde, vadesi geçmiş bir müşteri ödeme bakiyesini raporlamak için kullanılan gün sayısı.

### <a name="b"></a>**B**

###### <a name="balance-sheet"></a>**bilanço**

Belirtilen bir tarihte kıymetlerin, borçların ve öz varlığın durumunu raporlayan, bir kuruluşun finansal pozisyonuna ilişkin bir bildirim.

###### <a name="balance-sheet-account"></a>**bilanço hesabı**

Bir bilançoda bildirilen değer değişikliklerini tanımlayan bir hesap.

###### <a name="bank-reconciliation"></a>**banka mutabakatı**

Genel muhasebe hesabı girişleriyle banka ekstresi girişlerini eşleştirerek bir banka hesabını temsil eden genel muhasebe hesabında mutabakat sağlama uygulaması.

###### <a name="batch-attribute"></a>**toplu iş özniteliği**

İşlem toplu işinin veya transfer toplu işinin ürün özniteliği.

###### <a name="best-before-date"></a>**son kullanma tarihi**

En iyi ürün kalitesini veya özelliğini elde etmek için tavsiye edilen tarih.

###### <a name="best-before-period"></a>**tavsiye edilen kullanım dönemi**

En iyi ürün kalitesinin veya özelliğinin elde edilebileceği zaman dilimi.

###### <a name="bill-of-exchange"></a>**kambiyo senedi**

Üçüncü tarafın talep üzerine ikinci tarafa ödeme yapmasına ilişkin koşulsuz bir isteği belgeleyen kaynak belge.

###### <a name="bill-of-materials"></a>**ürün reçetesi**

Bir ürün üretmek için gereken ürünlerin ve ürün miktarlarının listesi.

###### <a name="blocking"></a>**durdurma**

Bir belge veya ürünü beklemeye alma eylemi.

###### <a name="budget-control"></a>**bütçe kontrolü**

Yalnızca gelecekteki ödeme taahhütlerini yerine getirmek üzere bütçe fonları ayrılabileceği zaman harcamaya izin verme uygulaması.

###### <a name="budget-control-dimension"></a>**bütçe kontrol boyutu**

Planlanan etkinliklerin ödemesini yapmak üzere bütçe fonları tahsis etmek için kullanılan etkin mali boyut değerleri birleşimi.

###### <a name="budget-control-rule"></a>**bütçe kontrolü kuralı**

Geçerli bütçe kontrol boyutu değer birleşimleriyle tanımlanan ayrıntılı ve toplam etkinlikler için tahsis edilmiş kullanılabilir durumdaki bütçe fonlarına karşı taahhüt edilen ve gerçek harcamayı denetlemeye yönelik iş kararının kodlaması.

###### <a name="budget-cycle-time-span"></a>**bütçe döngüsü zaman aralığı**

Mali takvim dönemleri sayısı olarak belirtilen bir zaman dilimi. Bütçe dönemi, muhasebe döneminden farklı olabilir.

###### <a name="budget-group"></a>**bütçe grubu**

İkincil mali boyut değerlerine tahsis edilen bütçe fonlarını toplamak suretiyle birincil mali boyut değerlerine tahsis edilen toplam bütçe fonlarını hesaplamak için kullanılan, bir bütçe boyutu hiyerarşisindeki mali boyut değerleri kümesi.

###### <a name="budget-model"></a>**bütçe modeli**

Bütçe fon tahsislerini ve harcamaları planlamak için kullanılan bir planlama yapısı.

###### <a name="bulk-item"></a>**toplu madde**

Bir ürün teslimatı etkinliğine girilen bir formül maddesi.

###### <a name="bundle"></a>**ürün demeti**

Bir birim olarak satışta bulunan bir dizi ürünün birleşimi.

###### <a name="business-unit"></a>**iş birimi**

Stratejik iş hedeflerini karşılamak için oluşturulan yarı özerk bir faaliyet birimi.

### <a name="c"></a>**C**

###### <a name="capacity-load"></a>**yük kapasitesi**

Bir iş merkezinin gereken kapasite düzeyinde gerçekleştirebileceği maksimum planlanmış iş miktarı.

###### <a name="capacity-planning"></a>**kapasite planlaması**

Belirli zaman dilimlerinde gelecek çıkış talebini karşılayan kaynak kapasite gerekliliklerini belirlemek için kullanılan bir yordam.

###### <a name="carry-forward-budget"></a>**nakli yekun bütçesi**

Bir mali yıldan diğerine aktarılan ve yeni mali yılda açık satınalma siparişleri için ayrılan bütçe.

###### <a name="cash-generating-unit"></a>**nakit üreten birim**

Bir kuruluş bünyesindeki diğer kıymetlerden bağımsız olarak para getiren en küçük sınıflandırılabilir kıymetler grubu. Bu kıymet grupları, doğacak bozukluk kayıplarını ölçmek için kullanılır.

###### <a name="catch-weight"></a>**fiili ağırlık**

Bir satış maddesi veya stok maddesinin gerçek veya nominal ağırlığı.

###### <a name="chart-of-accounts"></a>**hesap planı**

Ana hesapların listesi.

###### <a name="cogs-cost-of-goods-sold"></a>**SMM (satılan malların maliyeti)**

Ürünleri imal etme ve stoku taşımanın mali sonuçlarını toplamak için kullanılan bir muhasebe kategorisi.

###### <a name="commodity-pricing"></a>**emtia fiyatlandırma**

Sık fiyat değişikliklerine tabi emtialardan üretilen satış maddelerinin fiyatını güncelleştirmeye yönelik bir fiyat stratejisi.

###### <a name="consolidated-order"></a>**konsolide sipariş**

Birden fazla referans gösterilen siparişi belgeleyen kaynak belge.

###### <a name="contractor"></a>**yüklenici**

Bir tüzel kişilik ile yüklenici-işveren ilişkisine katılan bir kişinin üstlendiği rol.

###### <a name="co-product"></a>**ortak ürün**

Başka bir ürün ile ortaklaşa üretilen bir ürün.

###### <a name="cost-center"></a>**maliyet merkezi**

Yöneticilerinin bütçelenmiş ve fiili harcamalardan sorumlu olduğu bir faaliyet birimi.

###### <a name="cost-of-goods-sold"></a>**satılan malların maliyeti**

Ürünleri imal etme ve stoku taşımanın mali sonuçlarını toplamak için kullanılan bir muhasebe kategorisi.

###### <a name="cost-variance"></a>**maliyet farkı**

Beklenen maliyet ve fiili maliyet arasındaki fark.

###### <a name="costing"></a>**maliyetlendirme**

Bir kuruluş tarafından satın alınan, üretilen veya teslim edilen ekonomik kaynakların maliyetini hesaplama, atama ve tahsis etme işlemi.

###### <a name="ctp-capable-to-promise"></a>**TEM (teslim edilebilir miktar)**

Mevcut operasyon kaynaklarından ürün çıktılarının, belirli bir müşteri ihtiyacını karşılamak için gereken mevcut ürün girdilerine oranı.

###### <a name="currency-code"></a>**para birimi kodu**

Bir para birimini temsil eden alfasayısal tanımlayıcı.

###### <a name="cycle-time"></a>**döngü süresi**

Bir etkinliği tamamlamak için geçen süre.

### <a name="d"></a>**D**

###### <a name="dashboard"></a>**pano**

Microsoft Dynamics 365 for Operations'ın normal başlangıç sayfası. Panoda, kullanıcılar erişimleri olan her çalışma alanına ait bir bölüm görür. Her bölüm ilgili çalışma alanındaki özet bölümlerden kutucuklar gösterir. Pano bir ad ve kutucuklu bölümlerden oluşur.

###### <a name="data-entity"></a>**veri varlığı**

Bir varlığın karakteristik özelliği olan verileri temsil eden bir bilgi yapısı.

###### <a name="delegate"></a>**temsilci**

Temsilci, belirli bir parametre listesi ve iade türü içeren yöntemlere referansları temsil eden bir türdür.

###### <a name="delivery-note"></a>**teslimat notu**

İki taraf arasında ürünlerin teslimatını belgeleyen bir iş belgesi.

###### <a name="demand-forecast"></a>**talep tahmini**

Gelecekteki ürün talebine yönelik bir öngörü.

###### <a name="demand-forecasting"></a>**talep tahmini yapma**

Geçmiş hareket verilerine göre gelecekteki talebi tahmin eden ve talep tahminleri oluşturan bir iş süreci.

###### <a name="deployable-package"></a>**dağıtılabilir paket**

Kullanıcı Kabul Testi (UAT) ve üretim ortamlarında dağıtım için kullanılan araç.

###### <a name="designer"></a>**tasarımcı**

Model öğelerinizi oluşturmak, güncelleştirmek ve incelemek için kullandığınız bir Visual Studio aracı.

###### <a name="financial-dimensionsdimension-based-configuration"></a>**Boyut tabanlı konfigürasyon**

Ürün boyutları için değerler seçerek ürün çeşitleri oluşturmak için kullanılan bir yapılandırma teknolojisi.

###### <a name="distinct-product"></a>**benzersiz ürün**

Benzersiz şekilde tanımlanabilen bir ürün.

###### <a name="document-blocking"></a>**belge durdurma**

Sipariş edilen maddeler bir kalite güvence sürecindeyken operasyonlar işlemini beklemeye alma yöntemi.

###### <a name="document-management-system"></a>**belge yönetimi sistemi**

Bir kuruluşun belgelerini saklama ve kullanmaya yönelik bir uygulama hizmeti.

###### <a name="duty"></a>**görev**

Güvenlik modelinde, bir kullanıcının kendi sorumluluklarını yerine getirmesi için gereken uygulama erişim ayrıcalıkları kümesi.

### <a name="e"></a>**E**

###### <a name="eft-electronic-funds-transfer"></a>**EFT (elektronik fon transferi)**

Bir banka hesabından diğerine fon aktarmak için kullanılan ağa bağlı bir sistem.

###### <a name="event"></a>**olay**

Olay, bir sınıfın veya nesnenin ilgilenilen bir konu söz konusu olduğunda diğer sınıfları veya nesneleri bilgilendirmesini sağlar.

###### <a name="epe-every-product-every"></a>**EPE (Her Ürüne Her Döngüsü)**

Normal bir yinelenen üretim döngüsü kurmak için kullanılan yalın bir kavram.

###### <a name="extension"></a>**uzantı**

Mevcut bir koda işlevsellik ekleyerek bir uygulamayı özelleştirme.

### <a name="f"></a>**F**

###### <a name="financial-dimension"></a>**mali boyut**

Bir kuruluş bünyesindeki taraflar, konumlar, ürünler ve etkinliklerden oluşturulan ve yönetim raporlaması için kullanılan finansal veri sınıflandırıcı.

###### <a name="financial-dimension-value"></a>**mali boyut değeri**

Bir mali boyutun etki alanındaki bir veri öğesi.

###### <a name="financial-statement"></a>**mali tablo**

Bir kuruluşun finansal bilgilerini ve finansal pozisyonunu belgeleyen bir rapor.

###### <a name="fixed-cost"></a>**sabit maliyet**

Ürün teslimatı verimindeki veya çıktıdaki değişikliklerle birlikte değişmeyen bir maliyet.

###### <a name="fixed-currency"></a>**sabit para birimi**

Başka bir para birimiyle ilgili olarak sabit döviz kuru olan para birimi.

###### <a name="fixed-quantity-kanban"></a>**sabit miktarlı kanban**

Bir kanban kuralına atanan kanbanların sayısı sabit olduğunda kullanılan kanban türü.

###### <a name="flexible-authentication"></a>**esnek kimlik doğrulama**

Çeşitli kimlik yönetimi sistemlerindeki kullanıcıların kimliklerinin doğrulanabildiği bir kimlik doğrulama işlemi.

###### <a name="formula"></a>**formül**

Üretim işlemi girdileri ve üretim işlemi çıktıları arasındaki sayısal bir ilişki.

###### <a name="formula-item"></a>**formül maddesi**

Bir formül ile denetlenen bir toplu işlemin çıktısı.

### <a name="g"></a>**G**

###### <a name="general-budget-reservation"></a>**genel bütçe ayırma**

Bütçelenmiş fonları başka amaçlar için kullanılamayacak şekilde bir kenara ayırmak veya tahsis etmek üzere sıklıkla kamu sektörü tarafından kullanılan bir belge.

###### <a name="grace-period"></a>**mehil süresi**

Bir yükümlülüğün ceza olmadan yerine getirilebileceği belirli bir tarihi aşan zaman dilimi.

###### <a name="gst-goods-and-services-tax"></a>**GST (ürün ve hizmet vergisi)**

Bazı ülkelerde/bölgelerde toplanan bir katma değer vergisi.

### <a name="i"></a>**I**

###### <a name="intercompany"></a>**şirketlerarası**

Tüm tüzel kişiliklerin hesaplarını konsolide eden aynı kuruluşun parçası olan iki veya daha fazla sayıda tüzel kişilik arasında meydana gelir veya bağlantılıdır.

###### <a name="invoice-matching"></a>**fatura eşleştirme**

Satıcı fatura fiyatları ve ürün miktarlarını, satınalma siparişleri ve ürün makbuzları ile eşleştirme uygulaması.

###### <a name="item-allocation-key"></a>**madde dağıtım anahtarı**

Tahmin ve talep planlama için kullanılan bir ürün ailesi gruplandırması.

###### <a name="item-relation"></a>**madde ilişkisi**

Bir kanban kuralında madde tahsisat grubuna veya madde ve ürün boyutlarına yapılan referans.

### <a name="k"></a>**K**

###### <a name="kanban"></a>**kanban**

Ürünün miktar gerekliliğini ileten bir sinyal.

###### <a name="kanban-flow"></a>**kanban akışı**

Bir kanban kuralı için oluşturulan kanbanlar için gerçekleştirilen etkinlikler dizisini tanımlar.

###### <a name="kanban-job"></a>**kanban işi**

Bir kanban tarafından tetiklenen bir üretim akışındaki bir işlem veya transfer etkinliği.

###### <a name="kanban-job-consumption"></a>**kanban işi tüketimi**

Kanban üretim işlerini tamamlamak için ürün bileşenlerinin stoktan geri çekilmesi.

###### <a name="kanban-product-quantity"></a>**kanban ürün miktarı**

Bir kanban kuralına dayalı olarak bir kanbanda sürdürülen madde gerekliliklerinin sayısı.

###### <a name="kanban-rule"></a>**kanban kuralı**

İşlem ve transfer etkinliklerinin üretim akışlarında nasıl koordine edildiğini denetleyerek materyal planlama ve stok yenileme politikalarını gerçekleştiren bir yalın imalat sistemindeki kural.

### <a name="l"></a>**L**

###### <a name="lean-manufacturing"></a>**yalın imalat**

Üretim operasyonlarının yalın üretim akışlarını ve iş etkinliklerini hızlandırdığı felsefesi.

###### <a name="lean-schedule-group"></a>**yalın planlama grubu**

Söz gelimi bir kurulum grubuna, sevkiyat grubuna veya aktarım grubuna göre üretim için maddeleri toplama biçimi.

###### <a name="ledger-account"></a>**genel muhasebe hesabı**

Hesap planında listelenen ana hesap değeri ve diğer mali boyut değerlerinin birleşiminden oluşturulan ve ekonomik etkinliğin mali sonuçlarını sınıflandırmak için kullanılan bir sınıflandırıcı.

###### <a name="license-code"></a>**lisans kodu**

Bir tarafa lisans sözleşmesinde belirtilen şekilde yazılımı veya yazılım bileşenlerini kullanma hakkı veren ve yazılım modüllerini, yazılım kapasitelerini ve yazılım işlevlerini etkinleştiren ve devreden çıkaran alfasayısal bir anahtar.

###### <a name="liquidity"></a>**likidite**

Bir tarafın kısa vadeli borçları kapatmak için mevcut kıymetleri kullanabilmesi.

### <a name="m"></a>**M**

###### <a name="manufacturing-overhead-based-on-material"></a>**malzemeye dayanan üretim genel gideri**

Üretim genel gideri bir ek talep yüzdesi için dolaylı maliyet hesaplama formülleri olarak ifade edilir. Malzeme bileşenlerine atanan bir maliyet grubu, bir hesaplama formülü için temel görevi görür. Hesaplama formülleri, ürünlere atanan bireysel ürünler veya madde grupları için tanımlanabilir. Böylece malzemeye dayanan üretim genel giderini hesaplamak için daha fazla esneklik sağlar.

###### <a name="master-scheduling"></a>**master planlama**

Arzı talep ile eşleştirmek için bir zaman çizelgesi oluşturma işlemi.

###### <a name="model"></a>**model**

Bir model, kod öğeleri ve referans meta veriler içerir. Visual Studio'da oluşturulur ve denetlenir.

###### <a name="model-element"></a>**model öğesi**

Bir model, dağıtılabilir bir yazılım çözümünü oluşturan öğeler (kaynak dosyaları ve meta veriler) grubudur. Model bir tasarım zamanı konseptidir.

### <a name="n"></a>**N**

###### <a name="nbv-net-book-value"></a>**NDD (net defter değeri)**

Bir sabit kıymetin, orijinal maliyeti eksi tahakkuk ettirilmiş amortismanları arasındaki fark olarak hesaplanan değeri.

### <a name="o"></a>**O**

###### <a name="object-permission"></a>**nesne izni**

Güvenliği sağlanabilir bir nesne üzerinde izin verilen oluşturma, okuma, güncelleştirme, silme veya yürütme işlemi.

###### <a name="operating-unit"></a>**faaliyet birimi**

Ekonomik kaynakların ve operasyonel işlemlerin denetimini; nadir kaynakların kullanımını en yüksek düzeye çıkarma, süreçleri iyileştirme ve performanslarını açıklama görevi olan kişiler arasında paylaştıran bir kuruluş.

###### <a name="output-product"></a>**çıkış ürünü**

Bir etkinlikten kaynaklanan fiziksel ürünler.

###### <a name="overlayering"></a>**katmanlama**

Varsayılan kaynak kodunu geçersiz kılan yeni kaynak kodu sağlayarak kaynak kodunu özelleştirme yöntemi.

### <a name="p"></a>**P**

###### <a name="package"></a>**paket**

Paket, bir veya daha fazla modelin derlenebilir ve dağıtılabilir bir birimidir.

###### <a name="party"></a>**taraf**

Sözleşme ilişkilerine katıldığında yasal olarak bağlayıcı bir rol üstlenen varlık.

###### <a name="party"></a>**taraf**

Ekonomik faaliyetlere katılan bir kişi veya kuruluş.

###### <a name="pegging"></a>**ilişkilendirme**

Gerekli bir maddenin miktarını kaynağına kadar izleme işlemi.

###### <a name="pegging-event"></a>**ilişkilendirme olayı**

Bir ürün için talep uyarısında bulunan bir kaynak akışı olayı.

###### <a name="phantom-item"></a>**hayali madde**

Üretilen ancak stoğu tutulmayan bir madde.

###### <a name="planned-intercompany-demand"></a>**planlanan şirketlerarası talep**

Bir satıcı rolü üstlenen tüzel kişilik tarafından bir ürüne yönelik öngörülen talep. Planlanan talep, satışa dönük tüzel kişilikten gelen ürüne yönelik planlanan talepten oluşturulur.

###### <a name="post"></a>**deftere nakil**

Bir ekonomik etkinliğin belirli bir miktardaki parasal değerini kaydetmek veya genel ve bağlı şirket günlük hesap girişlerini özetleyip genel ve bağlı şirket genel muhasebe hesabı girişleri olarak yeniden sınıflandırmak.

###### <a name="preparer"></a>**hazırlayan**

Ekonomik kaynaklar için bir istek başlatmak üzere kaynak belge oluşturan kişi.

###### <a name="privilege"></a>**ayrıcalık**

Bir kullanıcının bir görevi gerçekleştirmesi için gereken bir veya daha fazla izin.

###### <a name="procurement-catalog"></a>**tedarik kataloğu**

Satın alma kategorisine göre gruplandırılan ürün tekliflerinin listesi. Satın alma kataloğu, bir kuruluş tarafından şirket içi kullanıma yönelik ürünler istemek için kullanılır.

###### <a name="product-component"></a>**ürün bileşeni**

Bir ürünün parçası.

###### <a name="product-dimension"></a>**ürün boyutu**

Boyut tabanlı ürün yapılandırması için kullanılan boyut, renk veya yapılandırma ürün öznitelikleri.

###### <a name="product-family"></a>**ürün ailesi**

Aynı üretim veya teslimat etkinliklerine katılan ya da aynı pazar segmentlerine sunulan benzersiz bir ürün, hizmet veya hak gruplaması. Dynamics 365 for Operations'da gruplandırma, tahmin tahsisat anahtarı kullanılarak ifade edilir.

###### <a name="product-master"></a>**ana ürün**

Ürün çeşitlerini yapılandırmanın temeli olan standart ya da işlevsel ürün gösterimi.

###### <a name="product-receipt"></a>**ürün girişi**

Sipariş edilen ürünlerin alındığını, iade edilen ürünlerin alındığını veya konsinyede alınan ürünlerin alındığını belgeleyen kaynak belge.

###### <a name="product-variant"></a>**ürün çeşidi**

Ana ürün yapılandırması.

###### <a name="production-flow"></a>**üretim akışı**

Yalın ilkeleri kullanarak tasarlanmış bir üretim süreci.

###### <a name="production-flow-model"></a>**üretim akışı modeli**

Üretim akışı sürecinde iş hücreleri grubu tarafından sağlanan üretim kapasitesinin gösterimi.

###### <a name="production-order"></a>**üretim emri**

Bir talebi karşılamak için ürünleri üretme gereksinimlerini belgeleyen kaynak belge.

###### <a name="production-schedule"></a>**üretim planı**

Belirli bir ürünü ve ürün miktarını belirli bir zamanda belirli beşeri ve operasyonel kaynaklarla üretme planı.

###### <a name="prospect"></a>**aday müşteri**

Gelecekte tüzel kişiliğe mevcut ya da potansiyel hizmet sağlayabilecek veya ekonomik kazanç getirmesi muhtemel bir katılımcı.

###### <a name="purchase-agreement-policy"></a>**satınalma sözleşmesi politikası**

Taraflara satınalma sözleşmesi şartlarını değiştirme yetkisi veren bir politika.

###### <a name="purchase-order-policy"></a>**satınalma siparişi politikası**

Taraflara satınalma siparişi şartlarını değiştirme ve sipariş işlemlerini denetleme yetkisi veren bir politika.

###### <a name="purchase-quotation"></a>**satınalma teklifi**

Bir tedarik sürecinde bir teklif talebine cevaben, belirtilen ürün miktarını belirli bir fiyata ve belirli bir tarihte satın alma teklifini belgeleyen kaynak belge.

###### <a name="purchase-requisition"></a>**satınalma talebi**

Ürün isteklerini, satın alan kuruluş tarafından gözden geçirmek ve satın almayı onaylamak üzere kullanılabilecek şekilde belgeleyen kaynak belge.

### <a name="q"></a>**Q**

###### <a name="quantity-variance"></a>**miktar farkı**

Daha fazla giriş beklenmediği zaman, sipariş edilen ürün miktarı ile alınan ürün miktarı arasındaki fark.

### <a name="r"></a>**R**

###### <a name="receipt-advice"></a>**giriş önerisi**

Bir alıcının bir satıcıdan aldığı ürünlerin özetini belgeleyen bir iş belgesi.

###### <a name="reconciliation"></a>**mutabakat**

İki veya daha fazla hesabı ya da ekstreyi rakamlar eşleşecek şekilde ayarlama uygulaması.

###### <a name="reduction-key"></a>**azaltma anahtarı**

Belirli dönemlerde uygulanan kullanıcı tanımlı yüzdelere dayanılarak master planlamada tahmin gereksinimlerini azaltmak veya artırmak için kullanılan bir yöntem.

###### <a name="register"></a>**kayıt**

Bir muhasebe sistemindeki kaynak akışı olaylarının operasyonel, yasal ve mali sonuçlarını kaydetmek için kullanılan bir kayıt.

###### <a name="regulated-product"></a>**düzenlemeye tabi ürün**

Uyumluluk ve denetim raporlaması gerektiren bir resmi yetkili tarafından düzenlemeye tabi tutulan ürün.

###### <a name="rfq-request-for-quotation"></a>**RFQ (teklif talebi)**

Belirtilen fiyata ve belirtilen tarihte ürün miktarını sağlamak üzere bir ihale davetini belgeleyen kaynak belge.

###### <a name="requester"></a>**talep sahibi**

Ekonomik kaynakları talep eden kişi.

###### <a name="restricted-product"></a>**kısıtlanmış ürün**

Dağılımı sınırlı veya bir resmi yetkili tarafından kısıtlanmış bir ürün.

### <a name="s"></a>**S**

###### <a name="sales-agreement"></a>**satış sözleşmesi**

Satıcı tarafın uygun fiyatlar ve iskontolar karşılığında belirli bir dönem boyunca belirli bir miktar veya değerde ürünü satmayı taahhüt edeceğine dair bir anlayış temelinde iki veya daha fazla taraf arasındaki anlaşmayı belgeleyen kaynak belge.

###### <a name="sales-agreement-policy"></a>**satış sözleşmesi politikası**

Taraflara satış sözleşmesi şartlarını değiştirme yetkisi veren bir politika.

###### <a name="sales-order-policy"></a>**satış siparişi politikası**

Taraflara satış siparişi şartlarını değiştirme ve sipariş işlemleri ile ödeme süreçlerini denetleme yetkisi veren bir politika.

###### <a name="sales-quotation"></a>**satış teklifi**

Bir satış sürecinde bir teklif talebine cevaben, belirtilen ürün miktarını belirli bir fiyata ve belirli bir tarihte tedarik etme teklifini belgeleyen kaynak belge.

###### <a name="security-role"></a>**güvenlik rolü**

Tanımlı bir uygulama erişim ayrıcalıkları kümesi. Bir kullanıcıya atanan güvenlik rolü, kullanıcının hangi görevleri yerine getirebileceğini ve kullanıcı arabiriminin hangi parçalarının kullanıcı tarafından görüntülenebileceğini belirler. Tüm kullanıcılara sisteme erişmek için en az bir güvenlik rolü atanmış olması gerekir.

###### <a name="segregation-of-duties"></a>**görev ayrımı**

Ekonomik hareketlerin mali sonuçlarına katılan, bu sonuçları belgeleyen veya kaydeden kişilerin kıymetleri kaydetme, doğrulama, onaylama, gözetim altında tutmanın yanı sıra periyodik gözden geçirme görevlerini ayıran, dolandırıcılık, düzensizlik ve hata riskini azaltmak için kullanılan bir tasarım ilkesi.

###### <a name="sequencing"></a>**sıralama**

Hedeflere ulaşmak için bir üretim tesisinde işlerin işlenme veya operasyonların gerçekleştirilme sırası.

###### <a name="shared-asset"></a>**paylaşılan varlık**

Birden fazla nakit üreten birim (NÜB) tarafından kullanılan bir kıymet. Örnek olarak, aynı dağıtım merkezini kullanan farklı pazarlara sevk edilmeden önce ürünleri saklamak için kullanılan bir dağıtım merkezi gösterilebilir.

###### <a name="single-use-kanban"></a>**tek kullanımlık kanban**

Sıra dışı yüksek talebi karşılamak için sabit miktarlı kanban kuralı ile kullanılan bir kanban türü. Tek kullanımlık bir kanban, atıldığında yeni bir kanbanı harekete geçirmez.

###### <a name="smart-rounding"></a>**akıllı yuvarlama**

Fiyatları ayarlamak için kendilerine en yakın yuvarlatılmış sayının çok az altında olan tek sayıları kullanmaya yönelik bir pazarlama uygulaması.

###### <a name="source-requirement"></a>**kaynak gereksinimi**

Kaynak belge satırında belgelenen ve bir ilişkilendirme gereksinimi oluşturan ürün miktarı.

###### <a name="statistical-baseline-forecast"></a>**istatistik temel tahmin**

Geçmiş hareket verilerine bir tahmin algoritması uygulanarak oluşturulan gelecekteki talep tahmini.

###### <a name="supermarket"></a>**süpermarket**

Sınırlı kapasitesi olan ve malzemeyi bir tüketim noktasının yakınında toplamak için kullanılan "tam zamanında" stok konumu.

###### <a name="system-defined-financial-dimension-type"></a>**sistem tanımlı mali boyut türü**

Bir varlık türünü temsil eden ve değerleri o varlık türünün bir özniteliğinin etki alanında bulunan veritabanındaki bir tablo veya görünüme eşlenmiş bir mali boyut.

### <a name="t"></a>**T**

###### <a name="takt-time"></a>**takt süresi**

Bir birim ürün üretmek için gereken süre.

###### <a name="task-guide"></a>**Görev kılavuzu**

Görev kaydı adımları yoluyla kontrollü, yönlendirmeli bir deneyim. Görev kılavuzu, kullanıcıyı kayıtlı deneyim boyunca yönlendirir. Görev kılavuzu tamamlanırken tüm güvenlik, veri ve uygulama davranışları, Görev kılavuzu kullanılmadığı durumdaki ile aynıdır. Görev Kılavuzu bir kullanıcının istenen adımı tamamladığını bilmek için Görev kaydedici ile aynı araçları kullanır. Böylece kullanıcıdan kayıtta sonraki adıma geçmesini isteyebilir.

###### <a name="task-recorder"></a>**Görev kaydedici**

Dynamics 365 for Operations'da önceden yüklenmiş bir araç. Bu kaydedici kayıt yaparken, kullanıcının Dynamics 365 for Operations kullanıcı arabiriminde girdiği ve sunucuda yürütülen, eklenen değerler, değiştirilen ayarlar, kaldırılan veriler gibi tüm olayları kaydeder.

###### <a name="task-recording"></a>**Görev kaydı**

Microsoft Dynamics 365 for Operations'da Görev kaydedici çalıştırıldığında yakalanan eylemleri ve ek açıklamaları içeren bir dosya.

###### <a name="three-way-matching-policy"></a>**üç yönlü eşleştirme politikası**

Bir veya birden fazla satınalma siparişi fiyatıyla eşleştirmek için bir veya birden fazla satıcı fatura fiyatı gerektiren ve bir veya birden fazla ürün giriş miktarıyla eşleştirmek için bir veya birden fazla satıcı faturası gerektiren bir eşleştirme politikası.

###### <a name="transfer-batch"></a>**transfer toplu işi**

Transfer edilen veya edilebilen bir veya daha fazla madde miktarı.

###### <a name="two-way-matching-policy"></a>**iki yönlü eşleştirme politikası**

Bir veya birden fazla satınalma siparişi fiyatıyla eşleştirmek için bir veya birden fazla satıcı fatura fiyatı gerektiren bir eşleştirme politikası.

### <a name="u"></a>**U**

###### <a name="user-defined-financial-dimension-type"></a>**kullanıcı tanımlı mali boyut türü**

Kullanıcı tanımlı değerler listesine eşlenen bir mali boyut.

### <a name="v"></a>**V**

###### <a name="value-stream"></a>**değer akışı**

Bir veya birden fazla üretim akışını kontrol eden bir faaliyet birimi.

###### <a name="variant-configuration-technology"></a>**çeşit yapılandırma teknolojisi**

Ana ürün modelleme ve ürün çeşidi yapılandırmalarını arama yöntemi.

###### <a name="vat-value-added-tax"></a>**KDV (katma değer vergisi)**

Ürünlerin üretimlerinin her aşamasında, o aşamada eklenen değer temel alınarak konulan vergi.

###### <a name="vendor-catalog"></a>**satıcı kataloğu**

Bir satıcıdan satın alınmaya hazır ürün teklifleri listesi.

###### <a name="vendor-invoice"></a>**satıcı faturası**

Bir satıcı ödeme isteğini belgeleyen kaynak belge. Satıcı faturası bir veya birden fazla satınalma siparişini ifade edebilir. Satıcı faturası onaylandığında, satıcıya ödeme yapılabilir.

### <a name="w"></a>**W**

###### <a name="work-cell"></a>**iş hücresi**

Bir üretim akışı etkinliğine katılan bir kaynak grubu.

###### <a name="worker"></a>**çalışan**

Bir personel veya bir yüklenici rolünü üstlenen ve hizmetleri karşılığında kendisine ödeme yapılan kişi.

###### <a name="workspace"></a>**çalışma alanı**

Kullanıcının gerçekleştirdiği etkinliklerden birinin genel özetini sunan bir sayfa. Bu sayfada; bekleyen işi ve çeşitli kaynaklardan ilgili verileri göstermek için kutucuklar, listeler ve grafikler kullanılır. Sayfa, bu verilerle ilişkili sık kullanılan görevleri açığa çıkarır. Çalışma alanının özet bölümünde gösterilen kutucuklar da panoda ilgili bölümde gösterilir.




